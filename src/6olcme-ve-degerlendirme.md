<h1 style="text-align:center;">ÖLÇME VE DEĞERLENDİRME</h1>

**A) Aşağıdaki cümlelerde parantez içine yargılar doğru ise "D", yanlış ise "Y" yazınız.**

**1.**( ) build.gradle (Module) projeye ait temel bilgilerin tutulduğu dosyadır.\
**2.**( ) AndroidManifest dosyasının uzantısı xml’dir.\
**3.**( ) Projeye ait görseller res altında yer alan drawable klasörüne atılır.\
**4.**( ) Mobil uygulama geliştirme platformunda sadece ConstraintLayout ile tasarım yapılır.\
**5.**( ) View Binding yöntemini kullanabilmek için AndroidManifest içine ekleme yapılması gerekir.\
**6.**( ) Code tasarım ekranı hem kod yazılan hem de aynı anda dizayn ekranının izlenebildiği tasarım ekranıdır.\
**7.**( ) onDestroy() metodu, Activity arka plana alındığında çalışan yaşam döngüsüdür.\
**8.**( ) Attributes penceresinden TextView içine yazılacak bir yazının rengi değiştirilir.\
**9.**( ) FrameLayout içine dikey olarak birden fazla öge eklenir.\
**10.** ( ) API-23 ve altı sürümlerde kullanıcıdan bazı erişimler için uygulama içinde ayrıca izin istenir.

**B) Aşağıdaki cümlelerde boş bırakılan yerleri kutularda verilen ifadelerle tamamlayınız.**

|                 |              |              |
| --------------- | ------------ | ------------ |
| uses-permission | ViewBinding  | wrap_content |
| Dangerous       | Intent       | return       |
|                 | Serializable |              |

**11.** Dönüş tipi olan metotlarda değer döndürmeye yarayan koda ...................... adı verilir.\
**12.** Mobil uygulamada izin gerektiren işlemler için Manifest dosyası içine ...................... kodu yazılır.\
**13.** Mobil uygulama kullanılırken ......................, kullanıcı tarafından izin verilmesi gereken izin türüdür.\
**14.** Farklı türdeki veriler, aktiviteler arasında paket hâlinde ...................... yöntemi ile taşınabilir.\
**15.** Kullanıcı arayüzlerini "findById()" şeklinde tek tek tanımlamadan topluca bir sınıfta toplayan yapıya ...................... adı verilir.\
**16.** Activityler arası geçiş, ...................... sınıfı kullanılarak yapılır.\
**17.** ConstraintLayout içinde sınırları belirlerken ögenin sınırının tüm ConstraintLayouta yayılmasını sağlayan koda ...................... adı verilir.

**C) Aşağıdaki soruları dikkatlice okuyarak doğru seçeneği işaretleyiniz.**

**18. Aşağıdakilerden hangisi Activity yaşam döngülerinden biri değildir?**

A) onDestroy()\
B) onCreate()\
C) onResume()\
D) onClick()\
E) onPause()

**19. Aşağıdakilerden hangisi izin türleri arasında bulunmaz?**

A) Normal \
B) Dangerous \
C) SignatureOrSystem\
D) Signature \
E) Viewbinding

**20. Aşağıdakilerden hangisi aktiviteler arasında veri taşıma yöntemlerinden biridir?**

A) Seralizable \
B) viewBinding \
C) onClick()\
D) uses-permission \
E) Gradle (module)

**21. Aşağıdaki kodlardan hangisi layout_height içine yazılacak uygunlukta değildir?**

A) wrap_content \
B) match_layout \
C) match_parent\
D) 400 dp \
E) 0d

**22. Code ekranından bir TextView oluşturmak için yazılması gereken kodları en, boy ve id değerlerini de girerek aşağıya yazınız.**

**23. Mobil uygulamada internet kullanabilmek için AndroidManifest dosyasına eklenmesi gereken kodu aşağıya yazınız.**

**24. OgrenciBilgileri isimli Java sınıfından OgrenciDetay isimli java sınıfına öğrencinin adı, soyadı, numarası bilgilerini aktaran ve OgrenciDetay sınıfında da bu bilgileri yakalayan kodları intent yöntemi ile hazırlayınız.**